Opis programu:

Program powstał jako odpowiedź na "problem" braku chętnych do wzięcia samochodu i jego prowadzenia podczas wspólnego wyjazdu ze znajomymi. 
Przeprowadza losowanie jednego z wprowadzonych uczestników wyjazdu. Zakłada się, że zwycięzca losowania bierze swój samochód i zostaje kierowcą 
na czas wyjazdu. Autor nie ponosi odpowiedzialności za brak chęci wzięcia samochodu przez zwycięzcę mimo poprawnie przeprowadzonej procedury 
losowania.

Opis działania programu: 

Program wyświetla menu główne, z którego można wybrać opcje- wyświetlenie, dodanie, usunięcie, zmianę kolejności, losowanie kierowców,
lub wyjście z programu. 
Opcja 1 wyświetla obecnych kierowców- zwraca stan bazy kierowców na daną chwilę. Po uruchomieniu programu jest ona pusta. 
Dodanie kierowców umożliwia opcja 2. Poszczególne imiona należy wpisać rozdzielając je spacją. Opcji można używać wielokrotnie. W przypadku 
ponownego dodania imion do już utworzonej bazy program sprawdza, czy dane imię znajduje się już w bazie i w takim przypadku go nie dodaje.
Wybranie opcji 3 powoduje przejście do menu usuwania kierowców. Istnieje możliwość usunięcia wskazanych, wpisanych przez użytkownika imion
kierowców, lub usunięcie wszystkich kierowców z bazy. W pierwszym przypadku należy wyjść z menu usuwania kierowców do menu głównego, 
natomiast w drugim program robi to automatycznie.
Opcja 4 zmienia kolejność imion w bazie kierowców. Powstała, aby pozwolić użytkownikowi na zachowanie jak największej losowości wyboru. 
Opcji można używać wielokrotnie przed właściwym losowaniem. 
Opcja 5 rozpoczyna procedurę losowania metodą eliminacji. Program losowo wskazuje kolejne imiona osób, które nie zostaną kierowcami. Osoba, 
której imię jako jedyne pozostanie w bazie wygrywa losowanie.
Opcja 6 pozwala na zakończenie działania programu.
